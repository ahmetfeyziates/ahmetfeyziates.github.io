---
layout: default
title: Ahmet Feyzi Ates, Horrible Cop
---

Bu projede İnşaat Mühendisliği öğrencilerinin eğitimlerinde kullanılmak üzere sanal bir hidroloji laboratuvar simülasyonu geliştirilecektir. 
Proje İnşaat Mühendisliği Bölümü öğretim üyelerinden Dr. Osamah Davoud'u ve Yazılım Mühendisliği Bölümü öğretim üyesi Dr. Ahmet Feyzi Ateş'in 
ortak danışmanlığında yürütülecektir. Konuyu Yazılım Mühendisliği Bölümü bitirme projesi olarak almak isteyen iki öğrenci aranmaktadır.

Proje Konusu: Projenin kuş bakışı hali aşağıdaki şekildeki gibidir. Üç boyutlu bir kameradan edilen yüzey (sandbox) görüntüleri bilgisayara aktarılacak, 
bilgisayarda uzaysal (spatial) analizi yapılan bu veriler sonucunda elde edilen sonuçlar bir grafik arayüzde (GUI) görsel olarak temsil edildikten sonra, 
bir projeksiyon cihazı aracılığıyla tekrar aynı yüzeye geri yansıtılacaktır. 

<img src="images/overall.jpg" alt="Proje Şematiği">

Proje kapsamında gerekli 3 Boyutlu kamera, deney yüzeyi (temelde kumla kaplı ve elle şekil verilebilen sınırlı bir alan olacaktır - sandbox), bilgisayar ve projeksiyon cihazları İstinye Üniversitesi İnşaat Mühendisliği İleri Projeler Laboratuvarı tarafından sağlanacaktır. Projeyi yapacak olan ekipten beklenen, 3 Boyutlu kamera ve bilgisayar arasındaki gerçek zamanlı entegrasyon ve veri akışının sağlanması, projenin eş danışmanı Dr. Osamah Davoud tarafından sağlanacak olan matematiksel transformasyon fonksiyonlarının gelen bu veriler üzerinde uygulanarak, elde edilen sonuçları, bir görsel arayüz (GUI) üzerinden bilgisayar ekranına yansıtılmasıdır. Bilgisayar ekranında oluşan görsel arayüz de bir projeksiyon chazı aracılığıyla tekrar aynı kum yüzeye yansıtılarak, kapalı döngü tamamlanmış olacaktır. Bütün bu süreçlerde asıl amaç, kum kaplı yüzeyin mevcut engebeli yapısının, yüzeye doğru akacak olan sulara nasıl bir yol haritası (trajectory) vereceğini tespit etmek, bu yol haritasını da yine aynı kum yüzey üzerine geri yansıtarak deneyi izleyenlere yüzeyin bir nevi hidrolojik haritasını göstermektir. Projede, yüzeydeki kumun yapısında meydana gelen değişikliklerin (örneğin elle kumu dağıtma sonucunda oluşacak yapısal değişiklikler) sonuç yol haritasında (trajectory) ne gibi değişikliklere yol açacağının da gerçek zamanlı olarak gösterilmesi amaçlanmaktadır.

Projede Bilgisayarda çalışacak olan analiz yazılımının Python ile yazılması uygun bulunmuştur. Sonuçların görselleştirileceği GUI ekranlarının geliştirilmesi için istenilen herhangi uygun bir GUI Geliştirme Platformu ve kütüphanesi kullanılabilir.

Projenin sonuçları, danışmanlar tarafından uygun görülen  Mühendislik Eğitimine yönelik bilimsel bir dergide yayınlanacak ve projeyi bitirme tezi olarak yapmış olan öğrenciler de bu makaleye yazar olarak katılıp katkıda bulunma imkanı yakalayabileceklerdir.
